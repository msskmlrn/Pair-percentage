Pair-percentage
===============

Simple solution for http://reaktor.fi/careers/rakkauden-fast-track/

Yksi tärkeä osa Reaktorin toimintaa on muodostaa hyviä tiimejä ja kannustaa reaktorilaisia jatkuvaan oppimiseen. Hyväksi havaittuna keinona tiimien muodostamiseen käytetään usein muun muassa pariohjelmointia. Suuressa yrityksessä potentiaalisia ohjelmointipareja on kuitenkin suunnaton määrä, ja jokaisen parin läpikäyminen testaamalla olisi valtava urakka. Voisitko auttaa meitä tässä ongelmassa?

Apunasi toimii laskutapa, jonka tieteellisenä pohjana toimii monelle jo ala-asteelta tuttu myyttinen ja ilmeisesti täysin erehtymätön rakkausprosentti. Ko. laskukaavan toiminta on meille täysi mysteeri, mutta emme tohdi kyseenalaistaa tätä pitkäikäistä algoritmia.

Sinun tulee soveltaa variaatiota rakkausprosenttialgoritmista. Tämä erityisesti parikoodauksen helpottamiseen tarkoitettu laskutapa on saanut nimekseen PAIRS. Laskukaava toimii seuraavasti:

Oletetaan, että tarkoitus on selvittää kahden reaktorilaisen, Matti Meikäläisen (nimi muutettu) sekä Erkki Esimerkin (nimi muutettu), parikoodausyhteensopivuus. Laskutavan ensimmäinen vaihe on laskea PAIRS-sanan sisältämien kirjainten määrä kummassakin nimessä. Tulokseksi saadaan [P = 0, A = 1, I = 6, R = 2, S = 1]. Tämän jälkeen vierekkäiset numerot lasketaan yhteen, kunnes jäljellä on vain kaksi lukua. Mikäli missään vaiheessa kahden luvun summaaminen tuottaa luvun, jonka arvo on suurempi tai yhtä suuri kuin 10, summataan ko. luvun numerot yhteen ennen jatkamista laskutoimituksen seuraavaan vaiheeseen.

[0 + 1 = 1, 1 + 6 = 7, 6 + 2 = 8, 2 + 1 = 3]
[1 + 7 = 8, 7 + 8 = 15 => 1 + 5 = 6, 8 + 3 = 11 => 1 + 1 = 2]
[8 + 6 = 14 => 1 + 4 = 5, 6 + 2 = 8]
[5, 8] = 58%

Tulos: 58%. Erkki ja Matti ovat parikoodausyhteensopivuudessaan keskitasoa.

Sen sijaan Erkki Esimerkki ja Tiina Testaaja ovat 29% tuloksellaan suhteellisen epätoimiva parikoodaustiimi.

Oheisesta tiedostosta löytyy pitkä lista kuvitteellisia reaktorilaisia. Kerro meille kuinka monta täydellisesti (99%) yhteensopivaa koodausparia löydät listasta. Voit toteuttaa tehtävän haluamallasi ohjelmointikielellä.
